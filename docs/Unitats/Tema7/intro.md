
## Introducció
En este tema deixem de “jugar” i comencem a controlar qui pot fer què dins d’Odoo.  
Si no controles els permisos… acabes amb el soci esborrant dades i la directiva amb cara de 🤨.

Treballarem el tema amb el **cas del club de patinatge**, perquè s’entenga de veritat.

::: {admonition} Objectiu pràctic
:class: tip
Al final del tema sabràs:
- Crear grups d’usuaris (rols).
- Donar permisos reals sobre models amb `ir.model.access.csv`.
- Diferenciar permisos (server) de visibilitat (vistes).
- Aplicar record rules per limitar “quins” registres veu cada grup.
:::

---

## Usuaris, grups i permisos (idea clau)
En Odoo:
- Un **usuari** pot pertànyer a **un o més grups**
- Els **permisos** s’assignen als **grups**
- Els permisos s’apliquen **als models**

Permisos bàsics:
- read (llegir)
- write (editar)
- create (crear)
- unlink (esborrar)

Si un usuari **no té permís al model**, el sistema el frena encara que “veja” botons.

:::{caution} 

El que “es veu” és frontend. El que “es pot fer” és seguretat de servidor.  
La seguretat real sempre va en CSV i record rules, no en les vistes.
:::

---

## Estructura de seguretat d’un mòdul

```text
patinatge/
├── models/
├── views/
├── security/
│   ├── security.xml
│   └── ir.model.access.csv
└── __manifest__.py
```

L’ordre importa:
1. Primer **grups**
2. Després **permisos**

::: {admonition} Checklist ràpid
:class: note
- Hi ha grups definits en `security.xml`?  
- El model apareix en `ir.model.access.csv`?  
- El manifest carrega `security.xml` i el CSV?  
:::

---

## Creació de grups (`security/security.xml`)
El fitxer `security.xml` defineix els grups d’usuaris. Aquest fitxer és opcional, però molt recomanat: és la base per organitzar rols (directiva, entrenadora, patinadora…) i després assignar-los permisos sobre els models.

Cada grup és un registre del model `res.groups`. La categoria ajuda a ordenar-los en el panell d’administració; no dona permisos per si mateixa.

En aquest exemple s’utilitza `base.module_category_tools`. En projectes grans pots crear una categoria pròpia per mantindre-ho net.

```xml
<odoo>
  <data noupdate="1">

    <record id="group_patinatge_directiva" model="res.groups">
      <field name="name">Directiva</field>
      <field name="category_id" ref="base.module_category_tools"/>
    </record>

    <record id="group_patinatge_entrenadora" model="res.groups">
      <field name="name">Entrenadora</field>
      <field name="category_id" ref="base.module_category_tools"/>
    </record>

    <record id="group_patinatge_patinadora" model="res.groups">
      <field name="name">Patinadora</field>
      <field name="category_id" ref="base.module_category_tools"/>
    </record>

  </data>
</odoo>
```

⚠️ `noupdate="1"` evita que Odoo sobreescriga la seguretat en actualitzacions: conserva personalitzacions fetes per l’administrador.

::: {danger} 
**Errors comuns**

- Crear grups però no incloure `security.xml` al manifest.  
- Pensar que “categoria” dona permisos. No, només ordena.  
:::

---

## Permisos de model (`ir.model.access.csv`)
El fitxer `ir.model.access.csv` és obligatori si el mòdul crea models. Si un model no apareix ací, per a l’usuari “no existix”.

Format obligatori:
```text
id,name,model_id:id,group_id:id,perm_read,perm_write,perm_create,perm_unlink
```

Què significa cada columna:
- `id`: identificador de la regla
- `name`: nom descriptiu
- `model_id:id`: referència al model (ex: `module.model_name`)
- `group_id:id`: grup al qual s’aplica
- `perm_read/write/create/unlink`: 1 sí, 0 no

Exemple real:
```text
id,name,model_id:id,group_id:id,perm_read,perm_write,perm_create,perm_unlink
access_inscripcio_directiva,inscripcio directiva,model_patinatge_inscripcio,patinatge.group_patinatge_directiva,1,1,1,1
access_inscripcio_entrenadora,inscripcio entrenadora,model_patinatge_inscripcio,patinatge.group_patinatge_entrenadora,1,1,0,0
access_inscripcio_patinadora,inscripcio patinadora,model_patinatge_inscripcio,patinatge.group_patinatge_patinadora,1,0,1,0
```

:::{admonition} 🧠 Traducció clara (i realista)
:class: tip
👑 Administrador → ho veu i ho fa tot (no precisa CSV).  
👩‍💼 Directiva → crear, veure, editar i esborrar.  
👩‍🏫 Entrenadora → veure i editar (sense crear ni esborrar).  
🛼 Patinadora → crear i veure la seua inscripció (sense editar ni esborrar).  
:::

Traducció ràpida:
- La **directiva** ho pot fer tot.
- L’**entrenadora** pot veure i editar.
- La **patinadora** només pot veure (i crear la seua).

::: {caution} 

El CSV diu “què es pot fer” sobre el model.  
Les record rules diuen “sobre quins registres” exactament. Sense record rules, un grup amb lectura veu tots els registres del model.
:::

---

## Permisos ≠ visibilitat
Regla d’or:

> El CSV controla la **seguretat real**  
> Les vistes només controlen el que **es veu**

Amagar un botó NO és seguretat. La seguretat sempre ha d’estar al servidor.

::: {admonition} Idea clau
:class: tip
Si no tens permís, Odoo et para encara que el botó existisca.  
Si només amagues el botó, un usuari amb API o accés indirecte pot fer l’acció igual.
:::

---

## Aplicar grups en vistes i menús
Exemple en una vista:
```xml
<button name="action_esborrar"
        string="Esborrar"
        type="object"
        groups="patinatge.group_patinatge_directiva"/>
```

Exemple en un menú:
```xml
<menuitem id="menu_entrenaments"
          name="Entrenaments"
          groups="patinatge.group_patinatge_entrenadora,patinatge.group_patinatge_directiva"
          action="action_entrenaments"/>
```

::: {admonition} Ús correcte
:class: note
- Les vistes “filtren visibilitat”, no permissions.  
- Combina “groups” en vistes amb el CSV per tindre seguretat real.
:::

---

## Regles de registre (record rules)
Les **record rules** controlen **quins registres** veu un usuari dins d’un model. Es defineixen en `ir.rule` i es relacionen amb grups.

Exemple:
- Una patinadora només veu **les seues inscripcions**.
- Una entrenadora veu **les del seu grup**.

Les regles:
- globals → apliquen sempre (resten).
- de grup → s’acumulen segons el grup.

Definició en `security/security.xml`:
```xml
<record id="rule_patinadora_veure_propia_inscripcio" model="ir.rule">
  <field name="name">Patinadora: veure pròpia inscripció</field>
  <field name="model_id" ref="model_patinatge_inscripcio"/>
  <field name="domain_force">[('soci_id', '=', user.partner_id.id)]</field>
</record>
```
Ací filtrem perquè la patinadora només veja inscripcions on `soci_id` coincideix amb el seu partner (`user.partner_id.id`).

::: {admonition} Idea clau
:class: tip
- CSV: “què es pot fer” (read, write, create, unlink).  
- Record rules: “sobre quins registres” exactes (dominis).  
:::

---

## Resum final

✔️ Els permisos es defineixen **per grups**  
✔️ El CSV és obligatori  
✔️ Les vistes no són seguretat  
✔️ Sense permisos, Odoo et para

O dit més clar:
> En Odoo no mana qui eres,  
> **mana el grup on estàs**.

I qui no controla els permisos… després plora 😄

::: {admonition} Checklist de tancament
:class: tip
- Grups creats i visibles al backend.  
- CSV amb el model i permisos per cada grup.  
- Vistes amb `groups` per a visibilitat.  
- Record rules aplicades si cal limitar registres.  
:::

::: {admonition} Errors que evitem
:class: warning
- Deixar models sense línies en el CSV.  
- Confiar la seguretat només a les vistes.  
- No carregar `security.xml` al manifest.  
:::


## Resum i pròxims passos
En aquest capítol hem après a crear grups d’usuaris, assignar permisos reals sobre models amb `ir.model.access.csv`, diferenciar entre permisos de servidor i visibilitat en les vistes, i aplicar record rules per limitar quins registres veu cada grup. Si no ho has fet encara, convidria realitzar [l'Exercici pràctic 10: Permisos i rols en Odoo per al Club de Patinatge](../../Annexos/Tema7_prac10_permisosrols.md), on aplicarem aquests conceptes per a configurar els permisos dels diferents rols del club de patinatge. 